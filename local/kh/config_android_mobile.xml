<?xml version="1.0" encoding="UTF-8"?>
<xml>
	<title><![CDATA[Invisible World]]></title>
	<shareurl><![CDATA[http://invisibleworld.nfb.ca]]></shareurl>
	<lang>KH</lang>
	<links>
		<link name="startover" side="left"><![CDATA[ចាក់សារជាថ្មី]]></link>
		<link name="about" side="left"><![CDATA[អំពី]]></link>
		<link name="credits" side="left"><![CDATA[សូមថ្លែងអំណរគុណចំពោះ]]></link>
		<link name="mute" side="right" icon="MuteIcon"><![CDATA[បើក សំឡេង បិទ]]></link>
	</links>

	<videos>
		<video id="introloop" url="introloop.mp3" />
		<video id="menu" url="menu.mp4" loadtype="progressive" width="960" height="540" />
		<video id="main" fallback="stream" loadtype="progressive" width="960" height="540">
			<segments>
				<segment name="Jeff" url="jeff_kh.mp4" start="0" next="Dr. Von" />
				<segment name="Dr. Von" url="von_kh.mp4" start="376" next="Chana" />
				<segment name="Chana" url="chana_kh.mp4" start="784" next="Conclusion" />
				<segment name="Conclusion" url="conclusion_kh.mp4" start="1124" />
			</segments>
			<decision time="1124" grip1x="326" grip2x="633">
				<leftchoice start="1124" end="1324" />
				<midchoice start="1517" end="1716" />
				<rightchoice start="1331" end="1513" />
			</decision>
			<sections>
				<keyframe name="Jeff" time="57" />
				<keyframe name="Dr. Von" time="376" />
				<keyframe name="Chana" time="784" />
				<keyframe name="Conclusion" time="1124" />
			</sections>
		</video>
		<video id="stream" url="rtmp://cdnr-ll1.nfb.ca/a8908/v1/interactive-stage/invisibleworld/mp4:InvisibleWorld_2x2_540_h264_5Mbs_VBR_kh.mp4" loadtype="stream" width="960" height="540">
			<decision time="1125" grip1x="326" grip2x="633">
				<leftchoice start="1127" end="1330" />
				<midchoice start="1520" end="1721" />
				<rightchoice start="1334" end="1517" />
			</decision>
			<sections>
				<keyframe name="Jeff" time="57" />
				<keyframe name="Dr. Von" time="378" />
				<keyframe name="Chana" time="787" />
				<keyframe name="Conclusion" time="1125" />
			</sections>
		</video>
	</videos>

	<about contentkh="
	ដំណើរការផលិតខ្សែភាពយន្ត ពិភពអាថ៌កំបាំង ៖ តួអង្គបីនាក់  ប្លង់បី និងផលិតករបីនាក់

ការបង្កើតខ្សែភាពយន្តដែលមានលក្ខណៈប្រទាក់ក្រឡាបែបថ្មីៈ 

ខ្សែភាពយន្តប្រទាក់ក្រឡាដែលមានចំណងជើងថា ពិភពអាថ៌កំបាំង របស់ក្រុមប្រឹក្សាភិបាលភាពយន្តជាតិនៃប្រទេសកាណាដា ផលិតដោយប្រើប្រាស់បច្ចេកទេសមិនធ្លាប់ប្រើកន្លងមក។ ខ្សែភាព​យន្ត​នេះបង្ហាញនូវវិធីសាស្ត្រថ្មីមួយបែបទៀតក្នុងការនិទានរឿង ដោយឆ្លុះបញ្ចាំងពីទិដ្ឋភាពប្រទាក់ក្រឡា​ គ្នារវាងប្រទេសកំពុងអភិវឌ្ឍន៍ និងប្រទេសអភិវឌ្ឍន៍ អតីតកាល និងបច្ចុប្បន្ន ព្រមទាំងជីវិត និងសេចក្តី ស្លាប់។​ ទីមួយ ខ្សែភាពយន្តនេះមិនត្រឹមតែឆ្លុះបញ្ចាំងពីជីវិតក្នុងបច្ចុប្បន្នភាពនោះទេ ប៉ុន្តែថែមទាំងបាន
ផ្តោតទៅលើការចងចាំ និងព្រឹត្តិការណ៍ប្រវត្តិសាស្ត្រផងដែរ ដែលធ្វើឱ្យរឿងនេះមានលក្ខណៈជាខ្សែ​​ភាពយន្តឯកសារផង និងប្រឌិតផង។ ទីពីរ ខ្សែភាពយន្តនេះលុបបំបាត់នូវគម្លាតរវាងផលិតករ និង អ្នកទស្សនា តាមរយៈការបង្កើតជាទម្រង់សាច់រឿងបែបប្រទាក់ក្រឡា ធ្វើឱ្យអ្នកទស្សនាជាអ្នកសម្រេច និងជ្រើសរើសប្លង់សាច់រឿងណាមួយក៏បាន។ ទីបី ពិភពអាថ៌កំបាំង ផលិតឡើងដោយប្រើបច្ចេកទេសបែបប្រឡាក់ក្រឡាថ្មី និងមានភាពរស់រវើក ជាងបច្ចេកទេសផលិតសាច់រឿងបែបស្កុបហើយចាប់ផ្តើមទៀត  ដើម្បីបង្ហាញពីរឿងរ៉ាវនៅអតីតកាល។ ភាពយន្តនេះ បង្ហាញសាច់រឿងបីរួមគ្នា នៅពីលើ ឬនៅជាប់គ្នាតែម្តង។  ទស្សនិកជនអាចពង្រីក បង្រួម លុប ឬក៏ទស្សនាសាច់រឿងមួយណាក៏បានដោយគ្រាន់តែផ្លាស់ទីទ្រនិចចង្អុលលើកំព្យូទ័រតែប៉ុណ្ណោះ។ លើសពីនេះទៀត ពំនោលដែលនិយាយអំពីដំណើរជីវិតរបស់តួអង្គនៅក្នុងភាពយន្តនេះធ្វើឱ្យសាច់រឿងកាន់តែមានន័យ និងទស្សនិកជនកាន់តែរំជួលចិត្ត។ ការបែងចែករូបភាពវីដេអូលើផ្ទាំងអេក្រង់ផ្សេងគ្នាបែបនេះ  អនុញ្ញាតឱ្យទស្សនិកជនអាចតាមដានឈុតឆាកសំខាន់ៗនិងសាច់រឿងពាក់ព័ន្ធពីអតីតកាល និងបច្ចុប្បន្នក្នុងពេលតែមួយ។ ការផលិត​ បែបនេះ ធ្វើឱ្យអ្នកទស្សនាអាចជ្រើសរើសប្លង់ណាដែលខ្លួនពេញចិត្ត ដាក់បន្តបន្ទាប់គ្នាដើម្បីទស្សនាបញ្ចេញចំណាប់អារម្មណ៍ និងវិភាគពីសាច់រឿងរៀងៗខ្លួន។  ជាចុងក្រោយ ​ បន្ទាប់ពី​ទស្សនា និងតាម​​ដានដឹងពីតួអង្គណាមួយហើយនោះ  អ្នកទស្សនាអាចជ្រើសរើសពំនោលណាមួយក្នុងចំណោមពំនោលទាំងបី     និងផ្នត់គំនិតរបស់តួអង្គណាម្នាក់ ដើម្បីតាមដានពីការយល់ឃើញរបស់តួអង្គនោះ​ នៅព្រឹត្តការណ៍​ សំខាន់ចុងក្រោយនៃសាច់រឿង។ ខ្សែភាពយន្តនេះនៅតែផ្តល់ជម្រើសច្រើនសម្រាប់អ្នកទស្សនា ទោះបីជាគេទស្សនាតែសាច់រឿងរបស់តួអង្គម្នាក់ក៏ដោយ។ ចំណុចពិសេសបំផុតរបស់ខ្សែភាពយន្ត ពិភពអាថ៌កំបាំង នោះគឺ ទោះបីជាអ្នកទស្សនាជ្រើសរើស និងកែប្រែប្លង់នៃសាច់រឿងតាមបទពិសោធន៍ផ្ទាល់របស់គេយ៉ាងណាក៏ដោយ ក៏សាច់រឿងនៅតែដំណើរការយ៉ាងច្បាស់​ និងទាក់ទាញ។ សរុបសេចក្តីមក ពិភពអាថ៌កំបាំង  ផលិតឡើងដោយបច្ចេកទេស ខុសពីការផលិតភាពយន្តមុនៗ តាមរយៈការរួមបញ្ចូលបច្ចេកទេសផលិតភាពយន្តបែបនិទានមុនៗ និងភាពយន្តប្រឡាក់ក្រឡា។  នេះជាបច្ចេកទេសឆ្នៃប្រឌិត ដែលធ្វើឱ្យការផលិតភាពយន្តកាលពីមុនកាន់តែគួរឱ្យទាក់ទាញ។ 

**********
ពិភពអាថ៌កំបាំង ផលិតឡើងដោយ ថាយល័រ អេនហ្វៀល (អ្នកនិពន្ធ អ្នកគ្រប់គ្រង់បច្ចេកទេសរូបភាព និងអ្នកដឹកនាំរឿង) ហ្គេលេន ស្កអ៊ ផលិតករ អ្នកសហការដឹកនាំរឿង  អ្នកត្រួតពិនិត្យ និង​   ផលិតករ បននី ថមសិន ។ ខាងក្រោមនេះ ជាព្រឹត្តិការណ៍ដែលនាំទៅដល់ការផលិតខ្សែភាពយន្តនេះ។

១.ដំណើរវិវឌ្ឍន៍នៃការផលិតសាច់រឿង

ថាយល័រ ៖ ខ្សែភាពយន្ត ពិភពអាថ៌កំបាំង ជាព្រឹត្តិកិរាណ៍ពិតដែលកើតឡើងនៅប្រទេសកម្ពុជា ក្នុងឆ្នាំ១៩៩៤។ ពេលនោះ ខ្ញុំជាគ្រូបង្រៀនភាសាអង់គ្លេស ហើយកំពុងតែអនុវត្តតាមវប្បធម៌មួយផ្នែកតូចរបស់ភ្ញៀវទេសចរណ៍នៅប្រទេសកម្ពុជា ផឹកស៊ី ប្រើថ្នាំ និងធ្វើអ្វីៗតាមតែចិត្តចង់។ មានថ្ងែមួយ ខ្ញុំឃើញក្មេងម្នាក់លង់ទឹក ហើយក៏ដឹងខ្លួនឡើងវិញ។ 

១៦ឆ្នាំក្រោយមក ថាយល័រ អេនហ្វៀល ក្លាយជាអ្នកថតរូប និងអ្នកនិពន្ធនៅទីក្រុងអេតមិន តិន ហើយបាន “សរសេរពីបទពិសោធន៍ផ្ទាល់ខ្លួននៅប្រទេសកម្ពុជា” ជាកំណាព្យ។ បន្ទាប់ពីការ ចេញផ្សាយ និងទទួលការចាប់អារម្មណ៌យ៉ាងច្រើន នៅពេលនិទានកំណាព្យនេះក្នុងឆ្នាំ២០១២ ថាយល័រ បានទាក់ទង ផលិតករ បននី ថមសិន នៅស្ទូឌីយោផលិតភាពយន្តឈ្មោះ North West របស់ក្រុមប្រឹក្សាភិបាលភាពយន្តនៃប្រទេសកាណាដា ដើម្បីផលិតខ្សែភាពយន្តខ្លីនេះ។ បននី ចាប់អារម្មណ៍​​នឹងសាច់រឿងរបស់ថាយល័រ ម្តាយរបស់ក្មេងលង់ទឹក និងលោកគ្រូពេទ្យខ្មែរដែល ជួយសង្គ្រោះជីវិតក្មេងនោះ ហើយណែនាំឱ្យក្រុមការងារប្រើបច្ចេកទេសផលិតភាពយន្តប្រទាក់ក្រឡាដើម្បីថត និងបង្ហាញពីផ្នត់គំនិតរបស់​តួអង្គទាំងបី។ ថាយល័រ ក៏យល់ព្រម ប៉ុន្តែមានបញ្ហា ប្រឈមមួយចំនួនដែលត្រូវដោះស្រាយថាតើ​យើងត្រូវជ្រើសរើសតួអង្គបែបណា​​                និងត្រូវធ្វើដូចម្តេចដើម្បីឱ្យសាចរឿ់ងទាំងអស់ប្រទាក់​  ក្រឡា​​​​គ្នា។
 
ប្រធានផលិតកម្ម ដេវីដ គ្រីសទៀនសិន គាំទ្រការផលិតខ្សែភាពយន្ត ពិភពអាថ៌កំបាំង នេះ។  ហ្គេលេន ស្កអ៊ អ្នកជំនាញបច្ចេកទេសផ្នែកផលិតភាពយន្តប្រទាក់ក្រឡានៅទីភ្នាក់ងារឈ្មោះ RED ត្រូវបានអញ្ជើញឱ្យចូលបំពេញកិច្ចការក្នុងគម្រោងនេះ ដោយទទួលបន្ទុកខាងបច្ចេកទេស និងរចនា។ 

ថាយល័រ ហ្គេលេន និង បននី ចាប់ផ្តើមពិភាក្សា និងប្រមូលផ្តុំគំនិតធ្វើយ៉ាងណាដើម្បីឱ្យខ្សែភាពយន្តនេះមានលក្ខណៈពិសេសជាងខ្សែភាពយន្តប្រទាក់ក្រឡាទូទៅ  ហើយត្រូវគ្នានឹងសាច់រឿងដែលបកស្រាយ​នៅក្នុងកំណាព្យរបស់​ ថាយល័រ និងធ្វើឱ្យទស្សនិកជនរំជួលចិត្ត។ ហ្គេលេន ជ្រើសរើសយកបច្ចេកទេសថ្មីមកប្រើ ដោយបែងចែកសាច់រឿងជាផ្នែកៗលើអេក្រង់តែមួយ ហើយអនុញ្ញាត​ ឱ្យអ្នក​ទស្សនាអាចពង្រីក  ឬក៏ទស្សនាសាច់រឿងរបស់តួអង្គណាមួយក៏បានក្នុងចំណោមសាច់រឿងទាំង បួន ដែល​មាននៅលើអេក្រង់ ហើយក៏អាចលុបសាច់រឿងណាមួយចេញពីអេក្រង់   ក៏បាននៅពេលដែលរឿង​ កំពុងចាប់ផ្តើម។ 

នីកូឡោស ម៉ែសស្ទើហាម​ និងផលិតករ សៅ សុភ័ក្ត្រ នៅមជ្ឈមណ្ឌលសិល្បៈ ទំនាក់ទំនង និងព័ត៌មាន Meta House ក្នុងទីក្រុងភ្នំពេញ ចូលរួមរៀបចំ និងអភិវឌ្ឍគម្រោងរបស់យើងឱ្យដំណើរការទៅមុខ។ ក្រុមប្រឹក្សាភិបាលភាពយន្តជាតិនៃប្រទេស​កាណាដា​ បានអនុញ្ញាតឱ្យក្រុមការងារយើងចាប់ផលិត​ខ្សែ​ភាពយន្តនេះ។ 

ក្រុមការងារបានជ្រើសរើសអ្នកនិពន្ធសាច់រឿងខ្មែរ អាម៉ារ៉ា ឆាយយ៉ា មកជួយសរេសេរសាច់រឿង​ម្តាយក្មេងលង់ទឹក និងលោកគ្រូពេទ្យ។ ឈ្មោះរបស់តួអង្គទាំងពីរនៅក្នុងសាច់រឿងគឺ ចាន់ណា និងលោកគ្រូពេទ្យ វុន។ ថាយល័រ តែងសាច់រឿងអ្នកទេសចរណ៍បរទេសម្នាក់នៅប្រទេសកម្ពុជាឈ្មោះ ជេហ្ស។ សាច់រឿងដែលរៀបរៀងឡើងដោយ ឆាយយ៉ា ត្រូវបានបកប្រែជាភាសារអង់គ្លេស ហើយប្រើជាមួយនឹងសាច់រឿងរបស់ ថាយល័រ ដើម្បីផលិតជាសាច់រឿង និងប្លង់សម្រាប់ថត។ 

ចំណែកនៅរាជធានីភ្នំពេញ នីកូ និង​ សុភ័ក្ត្រ  ស្វែងរកទីកន្លែងសម្រាប់ថត តួអង្គ និងក្រុមការងារ សម្រាប់សហការជាមួយនឹងក្រុមការងារ នៅស្ទូឌីយោរបស់ក្រុមប្រឹក្សាភិបាលភាពយន្តជាតិនៃប្រទេស​​ កាណាដាដើម្បីរៀបចំគម្រោងថតចុងក្រោយ។    

ខណៈពេលនោះ ស្រាប់តែ ហ្គេលេន ឈប់ធ្វើការនៅស្ទូឌីយោ RED ប៉ុន្តែនៅតែបន្តកិច្ចការនៅក្នុងគម្រោងរបស់យើងជាអ្នកបច្ចេកទេសផលិតភាពយន្តប្រទាក់ក្រឡា ហើយស្ទូឌីយោRED ដែលមាន អានហ្គស់ ហ្កាស្តល ជាអ្នកគ្រប់គ្រង នៅតែបន្តធ្វើការជាមួយយើងក្នុងនាមជាអ្នកអភិវឌ្ឍន៍បច្ចេកទេសផលិតភាពយន្តប្រទាក់ក្រឡា។ 

២. ការថត
បននី ៖ មានរឿងរ៉ាវច្រើនណាស់ដែលយើងត្រូវធ្វើ និងរៀបចំ ក្នុងរយៈពេលកំណត់ ដ៏ខ្លី  ជាមួយនឹងក្រុមការងារដែលមានសមាជិកតិច  ថវិកាមានកំណត់ ប៉ុន្តែត្រូវធ្វើការនៅតំបន់ដែលមានអាកាសធាតុក្តៅ វប្បធម៌ និងភាសាថ្មីទាំងស្រុងមួយសម្រាប់យើង។ យើងសូមថ្លែងអំណរគុណយ៉ាជ្រាលជ្រៅ ចំពោះក្រុមការងារនៅប្រទេសកម្ពុជា ដែលបានជួយដោះស្រាយកិច្ចការទាំងអស់នេះ។ 

ថាយល័រ និង ហ្គេលេន ធ្វើដំណើរទៅប្រទេសកម្ពុជា ដើម្បចូលរួមកិច្ចការជាមួយនឹង បននី សុភ័ក្ត្រ និង នីកូ ដើម្បីរៀបចំការថតក្នុងរយៈពេល២១ថ្ងៃ។ អាកាសធាតុនៅភ្នំពេញ ក្នុងខែមេសា មានភាពក្តៅខ្លាំង។ រដូវវស្សាទើបតែចាប់ផ្តើម ហើយអាកាសធាតុឡើងក្តៅហែង។ សុភ័ក្ត្រ រៀបចំគោល​ការណ៍៍ និងទីកន្លែងសម្រាប់ថត។ បននី ក្នុងនាមជាផលិតករ ត្រូវស្វែងរកតួសម្តែង ទីតាំង ប្លង់ថត និង រៀបចំថវិកាដើម្បីធ្វើយ៉ាងណាឱ្យគម្រោងដំណើរការទៅមុខ។ មកដល់ដំណាក់កាលនេះ ក្រុមការងារបានកែលម្អស្អាច់រឿង តារាងប្លង់សម្រាប់ថត និងប្លង់លើអេក្រង់។ តួសំដែងជនជាតិខ្មែរពីររូបគឺ កែម សេរីវុឌ្ឍ និង ង៉ែម ស្រីយា យល់ព្រមសម្តែង ក្នុងភាពយន្តនេះ។ សម្រាប់តួអង្គ ជេហ្ស  ថាយល័រ និង ហ្គេលេន រកបានយុវជនអូស្ត្រាលីម្នាក់ ឈ្មោះ មាក ទៀលី។ ប៉ុន្តែបញ្ហាប្រឈមសម្រាប់យើងនៅពេលនោះគឺ មាក ទៀលី មិនមានបទ ពិសោធន៍ក្នុងការសម្តែងទាល់តែសោះ។ គេគ្រាន់តែជាអ្នកទេសចរណ៍ ដើរស្ពាយកាបូបតាមផ្លូវប៉ុណ្ណោះ។ 

ថាយល័រ និង ហ្គេលេន ដែលពេលនោះមានតួនាទីជាអ្នកថត និងជាអ្នកដឹកនាំរឿងលើកដំបូផងនោះ បានចាប់ផ្តើមការថត ប៉ុន្តែបញ្ហាប្រឈមមួយសម្រាប់អ្នកទាំងពីរ គឺគេតែងតែពិចារណា ថាតើប្លង់មួយណាដែលត្រូវថត។ ពេលនោះ ការធ្វើការរយៈពេល៨ម៉ោងក្នុងមួយថ្ងៃ​ ក៏ក្លាយជាទម្លាប់របស់យើង។ មាក ពិតជាហត់នឿយមែនទែន ប៉ុន្តែពេលខ្លះ មើលទៅដូចជាមិនទាន់ស្វាងស្រវឹង។ ទោះជាយ៉ាងណា មាក នៅតែបង្ហាញខ្លួនរាល់ពេល។ តួអង្គទាំងអស់សម្តែងបានយ៉ាងល្អ។ យើងបានធ្វើការ និងទំនាក់ទំនងជាមួយនឹងមនុស្សជាច្រើនដោយក្តីគោរព បើទោះបីជាថវិកាត្រូវចំណាយរបស់យើងមានចំនួនតិច រយៈពេលខ្លី វប្បធម៌ និងភាសាខុសគ្នា និងក្រោមអាកាសធាតុក្តៅបែបណាក៏ដោយ។ សាច់រឿងដែលក្រុមការងារថតបានមានគុណភាពល្អ​ ហើយយើងទាំងអស់គ្នាធ្វើការប្រាស្រ័យទាក់ទងគ្នាបានយ៉ាងស្និទ្ធស្នាល។ បន្ទាប់ពីធ្វើការបែកញើសអស់រយៈពេលជាច្រើនសប្តាហ៍មក  ក្រុមការងារបានធ្វើដំណើរ ត្រឡប់មកកាណាដាវិញ។ 

៣. ដំណើរការកាត់ត និងផលិត
ហ្គេលេន ៖ វាជារឿងគួរឱ្យរីករាយ ដែលខ្ញុំបានចូលរួមពិភាក្សា និងបង្កើតបច្ចេកទេសផលិតភាពយន្តប្រទាក់ក្រឡាថ្មីមួយនេះ។ 

ពេលត្រឡប់មកដល់ទីក្រុងអេនមិនតិន យើងចាប់ផ្តើមរៀបចំកាត់តសាច់រឿងដែលថតបាន។ អ្នក ដឹកនាំផលិតបានកាត់បន្ថយប្លង់រូបភាពពីបួនទៅបីវិញ។ បន្ទាប់មក យើងចាប់ផ្តើមជ្រើសរើស និងចម្លងចេញនូវរូបភាពល្អៗពីវីដេអូ។ យើងផ្តិត និងបិទរូបថតទាំងនោះជាជួរលើជញ្ជាំងក្នុងបន្ទប់កាត់តភាពយន្ត ដើម្បីជ្រើសរើសរូបណាខ្លះដែលត្រូវប្រើតាមលំដាប់លំដោយ ហើយត្រូវបង្ហាញក្នុងអេក្រង់មួយណា។ ការកាត់តនេះមានលក្ខណៈស្មុគស្មាញ។ រូបភាពវីដេអូនៅក្នុងអេក្រង់ទាំងបីត្រូវតែដំណើរការទាំងអស់គ្នា ដូចដែល បននី បាននិយាយថាសកម្មភាពទាំងនេះ “រាំដំណាលគ្នា”។ 

ក្រុមការងារនៅស្ទូឌីយូ RED ចាប់ផ្តើមរៀបចំ និងច្នៃបង្កើតទម្រង់រូបភាពវីដេអូដែលមានភាពប្រទាក់ក្រឡានេះ។  

ម៉ាដឺលីន ធៀន អ្នកនិពន្ធជនជាតិកាណាដា សញ្ជាតិអាស៊ីដ៏ល្បីឈ្មោះ (រឿងប្រលោមលោកមួយមានចំណងជើងថា Dogs at the Perimeter ដែលផ្នែកមួយចំនួននិយាយអំពីប្រទេសកម្ពុជា) សរសេរបទអត្ថាធិប្បាយសម្រាប់តួអង្គ ចាន់ណា និងលោកគ្រូពេទ្យ វុន ដោយផ្តោតទៅលើសាច់រឿង និងតួអង្គសរសេរដោយ អាម៉ាយ៉ា។ ដោយមានជំនួយពី ថាយល័រ ហ្គេលេន ចាប់ផ្តើមកាត់តសំឡេង និងពំនោលរបស់តួអង្គ ទាំងមិនសូវមានទំនុកចិត្ត។ ដូច្នេះហើយ អ្នកទាំង ពីរតែងតែជួបពិភាក្សា និងស្នើសុំយោបល់ពី បននី ជាប្រចាំ។ បន្ទាប់មកទៀត ក្រុមការងារ ចាប់ផ្តើមថតសំឡេងបទអត្ថាធិប្បាយរបស់តួអង្គ និងបញ្ជូលឱ្យត្រូវគ្នាជាមួយនឹងរូបភាពវីដេអូ។ ម៉ាដឺលីន អានអត្ថបទអត្ថាធិប្បាយសម្រាប់តួអង្គ ចាន់ណា បានយ៉ាងល្អ។ ហេតុដូច្នេះហើយ ក្រុមការងារសម្រេចជ្រើសរើស ម៉ាដឺលីន ឱ្យបញ្ជូលសំឡេងសម្រាប់តួអង្គ ចាន់ណា។ ហ្វ្រង់ស័រ ជាវ តារាហូលីវូដខ្មែរ-អាមេរិកាំង បញ្ចូលសំឡេងឱ្យតួអង្គលោកគ្រូពេទ្យ វុន។ ហូវ័ដ ដែលជាផលិករភាពយន្ត នៅទីក្រុងអេតមិនតិន និងជាតួសម្តែងផងនោះ បញ្ចូលសំឡេងឱ្យតួអង្គ ជេហ្ស។ សាច់ភ្លេងនៅក្នុងរឿងនេះនិពន្ធដោយ អេវឺរ៉េត ឡារ៉យ។ 

អត្ថបទអត្ថាធិប្បាយនៅក្នុងសាច់រឿងបកប្រែជាភាសាខ្មែរដោយ គឹមស្រូយ សុខវិសាល ហើយ​បញ្ចូល​សំឡេងដោយ កែម សេរីវុឌ្ឍ  ង៉ែម ស្រីយ៉ា និង ខៃ មៀល័រ ជនជាតិអាមេរិកាំង ធ្វើឱ្យ​ ទស្សនិកជនអាចទស្សនា ពិភពអាថ៌កំបាំង ជាភាសារខ្មែរផង និងអង់គ្លេសផង។ 

ក្រុមការងារនៅស្ទូឌីយូ RED បង្កើតរបៀបបើក និងបញ្ជូលខ្សែភាពយន្តនេះទៅក្នុងកម្មវិធី។  ជាចុងក្រោយ ពិភពអាថ៌កំបាំង បានលេចចេញជារូបរាងនៅលើគេហទំព័រក្រុមប្រឹក្សាភិបាលភាពយន្តជាតិនៃប្រទេសកាណាដា។ សាច់រឿងដែលចាប់ផ្តើមតាំងពីឆ្នាំ១៩៩៤ បានមកដល់ទីបញ្ចប់។ ប៉ុន្តែ​​ឥឡូវ​​នេះ វាជាពេលដែលអ្នកធ្វើដំណើរទៅកាន់សាច់រឿងនេះវិញ ដោយចាប់ផ្តើមពីឆ្នាំ ១៩៩៤ មក។ " />
	<aboutImages>
		<image lang="kh" url="iw_photo_2.jpg" subtitle="" />
	</aboutImages>
</xml>